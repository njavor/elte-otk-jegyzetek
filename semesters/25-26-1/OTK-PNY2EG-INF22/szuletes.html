---
layout: lesson
desc: Az Eötvös Loránd Tudományegyetem informatikatanár szakán, Programozási nyelvek 2. tárgyhoz kapcsolódva: "Miként hozunk létre egy projektet?"
title: Egy projekt születése
rovpost: Születés
posturl: /szuletes

hossztargy: Programozási nyelvek 2.
rovtargy: Prognyelv 2.
targyurl: /25-26-1/OTK-PNY2EG-INF22

date: 2025.09.18
---


<h3 id="start">Kiindulás</h3>
<p>
    Fejlesztői környezet: <a href="https://visualstudio.microsoft.com/" target="_blank">Visual Studio (2022)</a> <br>
    Nyelv: C#
</p>
<p>
    Isten a Biblia szerint első nap megteremté a világosságot és a sötétséget. 
    Második nap az égboltot, majd sorban a szárazföldet, növényeket, égitesteket, állatokat, 
    és végül, a hatodik napon, az embert. E sok munka elvégeztével körbenézett, és látta, hogy ez jó. Így hát a hetedik napon megpihent.
</p>
<p>
    Ám mivel látta Isten, hogy ez már túl jó lenne, a nyolcadik nap azért még gyorsan hozzánk vágta a <span class="veryspecial">programozást</span>.
</p>
<p>
    <span title="*Amúgy programozni egy kifejezetten szórakoztató dolog, csak az alapokat kell jól lefektetni.">Így hát mi is kénytelenek leszünk tanítania azt.*</span> 
    Bár programozni bármelyik nyelvben meg lehet tanulni, sokban nem érdemes. A közoktatásban jelenleg 2 nyelv dominál (tudtommal): a Python és a C#.
</p>
<p>
    A remek felvezető után nem igazán merek hosszú magyarázatba menni arról, hogy mi miért C#-ban tanulunk — nem mellesleg tudásom sem akkora, hogy erre nyugodt szívvel vállakozzak — annyit azért állítok, hogy 
    C#-ban tanulni jó. Nem annyira egyszerű, mintha Pythont használnánk, ez tény, de ez véleményem szerint precízebb kódolásra sarkall.
</p>
<p>Tehát, Prognyelv 2-n C#-ban írunk. Na de melyik programban írjuk? Röviden: Visual Studio-ban. Hosszabban: <a href="https://en.wikipedia.org/wiki/Visual_Studio" target="_blank">ott a Wikipédia</a>.</p>
<p>Amikor megnyitjuk a Visual Studiot (továbbiakban: VS), az alábbi ablak fog fogadni minket: </p>
<figure><img src="img/allapot0.png" alt="Az elindított VS"></figure>
<p>
    Az ablak bal oldala nem igényel túl sok magyarázatot, itt láthatjuk a korábban megnyitott solution-öket (.sln) — ezekről egy másik jegyzetben lesz szó, egyenlőre képzeljük el magának a programnak. 
    A jobb oldal már annál érdekesebb. Nézzük őket sorba.
</p>
<h4>Clone a repository</h4>
<p>Online elérhető, verziókezelt (Git) programot klónozunk saját eszközünkre. Nem fogjuk használni.</p>
<h4>Open a project or solution</h4>
<p>Megnyit egy, a számítógépen lévő, általunk kiválasztott <code>.sln</code> fájlt, ezáltal a projektet. Ha VS-ből akarod megnyitni a feladatot, de nincs a <i>recent</i> projektek között, akkor ezzel érdemes kikeresni</p>
<h4>Open a local folder</h4>
<p>
    Hasonlóan az előző opcióhoz, itt is egy már létrehozott munkát nyitunk meg, ám itt nem feltétel az .sln fájl megléte. 
    Ez azt jelenti, hogy akár a 2016-os Riói olimpiáról készült képeink mappáját is megnyithatjuk! Bár annak esetünkben sok hasznát nem fogjuk venni...
</p>
<div class="box tip">
    Saját ajánlásom, hogy ha már létező projektet nyitnánk meg, akkor vagy egyből keressük meg a fájlkezelőben, vagy az <b>Open a project or solution</b>t használjuk.
</div>
<h4><i>Create a new project</i></h4>
<p>
    Szó szerint: "Egy új projekt létrehozása". Remélem magától értetődő.
</p>
<div class="box note">
    <h4>Continue without code</h4>
    Az opciók alatt található a <i>"Continue without code"</i> felirat, ami egy teljesen üres VS-t fog nekünk elindítani. Számunkra sok haszna nem lesz, így 
    a felfedezésünk sebességével felejtsük is el.
</p>



<h3 id="templates">Sablonok</h3>
<p>
    Ha új projektet hozunk létre, akkor ablakot váltunk, ahol kiválaszthatjuk, milyen sablonból akarunk kiindulni.
</p>
<figure>
    <img src="img/allapot1.png" alt="Sablon választó">
    <figcaption>Sablont muszáj választani.</figcaption>
</figure>
<p>
    Bal oldalt ismét a legutóbb használt opciók lesznek felsorolva. Jobbra tekintve véges sok sablonnak bombázz minket a VS.
</p>
<p>
    Mi a tárgyon egy sablont fogunk használni. Ahhoz viszont, hogy gyorsan megtaláljuk, érdemes szűrni egy kicsit. Ezt jobb felül tehetjük meg. (Alternatív mód: beírjuk a keresőbe, amit keresünk)<br>
    Nyelv: <code>C#</code> <br>
    Platform: <code>Windows</code> <br>
    Projekt típusa: <code>Console</code>
</p>
<p>
    Ez a fenti szűrés kettőre fogja szűkíteni lehetőségeinket.
</p>
<p>
    A <code>Console App</code> egy olyan projektet fog nekünk létrehozni, ami egyetlen egy sort tartalmaz:
</p>
<pre class="language-cs"><code>
    Console.WriteLine("Hello world!");
</code></pre>
<p>Ezt azért nem fogjuk használni, mert sok fontos információt elrejt előlünk.</p>
<p>
    A másik, általunk majd használt opció a <code>Console App (.Net Framework)</code> sablon. Ez a sablon már kevéséb szégyenlős, a <i>namespace</i> és társai itt már láthatóak (és szerkeszthetőek) lesznek.
</p>



<h3 id="configure">Konfigurálás</h3>
<p>Elérkeztünk a célegyeneshez.</p>
<figure><img src="img/allapot2.png" alt="Projekt adatok megadása"></figure>
<p>Utolsó lépésként 2/3 +1 adat megadása vár ránk</p>
<ol>
    <li>projekt neve</li>
    <li>solution helye</li>
    <li>solution neve
        <ul>
            <li>Ha több projekt lesz egy solution-ben, akkor érdemes külön solution nevet adni</li>
            <li>Ha egy projekt lesz, ki lehet pipálni a <i>Place solution and project in the same folder</i> checkboxot (nem létszükséglet)</li>
        </ul>
    </li>
</ol>
<p>+1 A framework, amihez alapértelmezetten nem fogunk hozzányúlni.</p>

<br><br>
<p>Ha mindezt megcsináltuk, már csak egy lépés van hátra:</p>
<p><code>Create</code></p>

<figure><img src="img/allapot3.png" alt="Megnyitott projekt VS-ben"></figure>



<h3 id="summary">Összefoglalva</h3>
<ol>
    <li>Nyisd meg a VS-t</li>
    <li><code>Create a new project</code></li>
    <li>Sablon: <code>Console App (.NET Framework)</code></li>
    <li>Nevezd el <i>Create a new project</i> és helyezd el <i>(Location)</i> a projektet
        <ul>
            <li>Ha több projekt lesz egy solution-ben, akkor érdemes külön solution nevet adni</li>
            <li>Ha egy projekt lesz, ki lehet pipálni a <i>Place solution and project in the same folder</i> checkboxot (nem létszükséglet)</li>
        </ul>
    </li>
    <li><code>Create</code></li>
</ol>
<p>Létrejött az új projektünk! Lát(hat)od, hogy ez jó.</p>



<h3 id="other">További linkek</h3>
<!-- <a href="./programcs">Program.cs részei</a> -->
<a href="https://visualstudio.microsoft.com/" target="_blank">Visual Studio letöltése</a>