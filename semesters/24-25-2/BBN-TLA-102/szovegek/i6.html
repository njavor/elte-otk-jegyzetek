---
layout: lesson
desc: Az Eötvös Loránd Tudományegyetem történelem tanársszakán, Latin nyelv 2. tárgyon olvasott szöveg.
title: I./6. Graecī Trōiam capiunt
rovpost: I-6
posturl: /szovegek/i6

hossztargy: Latin nyelv 2.
rovtargy: Latin 2.
targyurl: /24-25-2/BBN-TLA-102

date: 2025.08.21
---


<h3 id="a">A – Graecī Trōiam capiunt</h3>
<p>
    Frāctī pūgnis ducēs Graecōrum dē vitōriā iam dēspērantēs annō decimō bellī Trōiānī immānem equum dīvīnā Palladis arte aedificābant. 
    Hūc dēlēctōs virōs fūrtim inclūsērunt, et uterum armātīs mīlitibus complēvērunt. Tum sē in lītore dēsertō īnsulae, cuī nōmen est Tenedos, 
    cum nāvibus condidērunt. Trōiānī longō metū līberātī ac fīnem horribilis bellī nēquīquam spērantēs ībant per Dōrica castra, atque falsō cum 
    gaudiō relicta ā Graecīs loca revidēbant. Tum sacerdōs Neptūnī Lāocoōn ārdēns summā dēcurrit ab arce et procul ait: "O miserī, quae tanta īnsānia, cīvēs? 
    Hīc aliquis latet error, equō nē crēdite, Teucrī!" Et validīs vīribus ingentem hastam in latus ferī contorsit. Paulō post ecce ā Tenedō per tranquillum 
    mare geminī serpentēs ad lītora tendunt et agmine certō Lāocoonta petunt. Prīmum parva duōrum fīliōrum corpora serpēns uterque implicat, mox ipsum auxiliō 
    subeuntem ac tēla ferentem corripiunt. Cīvēs vīsū attonitī equum in urbem trahunt, ac ita exitium Trōiae properant.
</p>



<h3 id="b">B – Aenēās bemutatkozik</h3>
<p>
    Nōs Trōiā antīquā, sī vestrās forte per aurēs <br>
    Trōiae nōmen iit, dīversa per aequora vectōs <br>
    forte suā Libycīs tempestās appulit ōrīs. <br>
    Sum pius Aenēās, raptōs quī ex hoste penātēs <br>
    classe vehō mēcum, fāmā super aethera nōtus. <br>
    Italiam quaerō pˇatriam, et, genus ab love, summō. <br>
    Bis dēnīs  Phrygium cōnscendī nāvibus aequor, <br>
    vix septem convulsae undīs Eurōque supersunt. <br>
    Ipse īgnōtus, egēns Libyae dēserta peragrō, <br>
    Eurōpā atque Asiā pulsus.
</p>





<!-- <h3 id="other">További linkek</h3> -->



<h3 id="sources">Források</h3>
<p><i>Ferenczi Attila, Monostori Martina:</i> Latin nyelvkönyv</p>