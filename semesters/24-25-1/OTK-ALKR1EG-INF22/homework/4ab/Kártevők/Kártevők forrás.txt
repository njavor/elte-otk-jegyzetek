A kukorica kártevői és betegségei
Kártevői
A kukorica kártevőit gyakorlati szempontból érdemes több csoportra osztani. A kártevők táplálkozási preferenciájának alapján két nagy csoportra oszthatjuk őket. Az egyik csoportba a polifág (sok tápnövényű) szántóföldi kártevők tartoznak, melyek szinte válogatás nélkül fogyasztják a legkülönfélébb termesztett és vad növényfajokat. E fajok nagy része a talajszint alatt, vagy annak közelében viszi véghez kártételét. A legfontosabb ilyen fajok:
vetési bagolylepke (Agrotis segetum)
gyapottok bagolylepke (Helicoverpa armigera)
cserebogárformák (elsősorban a májusi cserebogár (Melolontha melolontha)) pajorjai
pattanóbogár-félék növényevő fajainak lárvái 
mezei pocok (Microtus arvalis)
A másik csoportba azon fajok tartoznak, melyek többé-kevésbé szűken a kukoricára specializálódtak. Ezek között megkülönböztetünk úgynevezett juvenilis, azaz a kukorica fiatal korában károsító, és vegetációs kártevőket, melyek a növény későbbi életszakaszában okoznak problémát. A juvenilis kártevők rendszerint a teljes vegetációs periódusban jelen vannak, de kártételük a kukorica későbbi életszakaszaiban már nem jelentős.
Fontosabb juvenilis kártevők:
fritlégy (Oscinella frit)
kukoricabarkó (Tanymecus dilaticollis)
muharbolha (Phyllotreta vittula)
Fontosabb vegetációs kártevők:
amerikai kukoricabogár (Diabrotica virgifera virgifera)
kukoricamoly (Ostrinia nubilalis)
kukorica-gyökértetű (Tetraneura ulmi)
zöld kukorica-levéltetű (Rhopalosiphum maydis)
zselnicemeggy-levéltetű (Rhopalosiphum padi)
egyes nagyvadak (gímszarvas, őz, vaddisznó)
A felsoroltakon kívül alkalmi jelleggel, vagy kisebb jelentőségben még számos állatfaj táplálkozik, melyek akár kisebb-nagyobb károkat is okozhatnak. A szemeskukorica tárolása közben számos raktári kártevő is felléphet, melyek ellen speciális védekezési eljárások alkalmazása vezethet eredményre. A kukorica legfontosabb raktári kártevői:
kukoricazsuzsok (Sitophilus zeamais)
gabonazsuzsok (Sitophilus granarius)
raktári gabonamoly (Nemapogon granellus)
mezei gabonamoly (Sitotraga cerealella)
nagy kenyérbogár (Tenebrioides mauritanicus)
Betegségei
Vírusos betegségek
kukorica csíkos mozaik, kórokozó: maize dwarf mosaic potyvirus
kukorica klorotikus foltosság, kórokozó: sugarcane mosaic potyvirus
Baktériumos betegségek
baktériumos hervadás, kórokozó: Erwinia stewartii
Gombás betegségek
kukoricaperonoszpóra, kórokozó: Sclerophthora macrospora
kukoricarozsda, kórokozó: Puccinia sorghi
golyvásüszög, kórokozó: Ustilago maydis
rostosüszög, kórokozó: Sorosporium holci-sorghi
kukorica szürke gyökér- és szárkorhadása, kórokozók: Macrophomina phaseolina, Rhizoctonia bataticola
diplodiás cső- és szárkorhadás, kórokozók: Diplodia maydis, D. macrospora
kabatiellás szemfoltosság, kórokozó: Kabatiella zeae
nigrospórás szárazkorhadás, kórokozó: Nigrospora oryzae
helmintospóriumos levélfoltosság és száradás, kórokozók: Helminthosporium turcicum, H. carbonum, H. maydis
kukorica fuzáriózisa, kórokozók: Fusarium graminearum, Gibberella zeae, F. moniliforme, G. fujikuroi, F. culmorum
